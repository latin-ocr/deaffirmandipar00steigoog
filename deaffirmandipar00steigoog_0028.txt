...16-

Quod ad imperfecti usum attinet, unum exstat exemplum
codicum auctoritate confirmatum:

pro Planc. 88: Vinci autem improbos a bonis

fateor fuisse praeclarum, si finem tum vincendi viderem:

quem profecto non videbam. Ubi enim mihi praesto fuissent

aut tam fortes consules quam L. Opimius,ff quam C. Marius . . .

Sic praebent si non omnes at tamen plerique manu scripti
libri, quorum fidem secuti et thnmz (Cic. or. p. Plancio Lps. 1830)
et KAYSER enuntiatum relativum »quem profecto non videbam«
retinent, cum KLorz et Bmmz illud uncis incluserint et ORELLms ut
spurium omiserit. In commentario p. 221 permulta speciosius
quam verius dicit WUNDER, quae traditam lectionem fulciant. At
tribus eisque gravissimis causis commotus haec verba Ciceroni
abiudicaverim.

Primum quidem offendo in praeterito, quod hoc uno loco
positum vereor ut a Ciceronis manu sit profectum. Nonne
quadringentorum paene locorum auctoritas impedit, ne eiusmodi
exceptionem ultro admittamus?

Alterum argumentum affero gravissimum. Quamquam quidem,
ut infra uberius disseretur, usus ille, quo profecto in parenthesi
usurpatur, usitatissimus est, tamen—id quod omnes adhuc omise-
runt—talis parenthesiS, si modo referenda est ad condicionem, non
potest adiungi nisi realibuS, quae vocantur, sententiis; quod ad
comprobandum ex multitudine exemplorum pauca eaque gravissima
eligo:

Lael. 48: si cadit in sapientem animi dolor, qui profecto
cadit, . . .
de d. nat. 2, 78: si modo sunt (sc. dei), ut profecto sunt,. . .

ad fam. 13, 64, 2: si te fautore usus erit, sicuti profecto
et utetur et usus est, . . .
ad Att. 2, 20, 5: tu si me amas, quantum profecto amaS, . . .

Quod ita se habere nihil est admirandum. Quidnam sibi
vult parenthesis talis »qui profecto cadit« vel »ut profecto sunt«
aliud nisi praecedentem hypothesim, quae per se ipsa utrum
valeat necne nondum apparet, confirmare ex illius sententia, qui
verba facit? In irrealibus vero condicionibus iam diserte signifi-
catum est condicionem, quae quidem omnino non est vera condicio,
non valere. Quod cum explicamus, iam ad causam, quam tertiam
proposuimus afferre, accessimus·

