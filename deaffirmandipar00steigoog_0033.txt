--21-

potes profecto: d. leg. 1, 53 Deiot. 15. ,
habes profecto: Att. 4, 17, -4. habetis Mil. 4.

Postremo exemplis quibusdam veram propriamque nostrae
particulae notionem ostendamus·

Gravissimi videntur esse loci hi:

Att. 2, 23, 3: quamobrem ¹si me amas tantum, quantum

profecto amaS, . . . expergiscere . . .

Att. 2, 20, 5: tu si me amas tantum, quantum profecto

amaS, expeditus facito . . .

Oui utrique loco ex adverso positi sunt duo loci, quibus
»certe« pari modo adhibetur:

ep. 9, 13, 4: reditum, si me tantum} amaS, quantum
certe amaS, hominibus confice . . .
ep. ll, 16, 3: nunc si me tanti facis, quanti certe faciS,
mitte ad Lupum nostrum.

Quem ad modum hanc discrepantiam explicari censes? An
reapse profecto et certe idem valent et discrimen statuere ver-
borum aucupii captationisque est? Minime vero: ibi profecto, hic
certe aptissimum est.

In illis ad Atticum datis litteris Ciceroni licuit pro intima illa
familiaritate paulum dubitare de illius amore. Quodcum profecto
addito dubitationis speciem interposuit, eo vehementius amicum
commotum iri sibi persuasit Cicero.

Longe aliter res se habet sequentibus locis. Quam impor—
tuna, ne dicam inepta fuisset talis sinceritas in illis litteris , quas
misit ad Dolabellam et Brutum.

Quamquam enim Dolabella amicitiam, qua cum Cicerone socero
erat coniunctus, dissuerat Tulliae nuntio remisso , tamen Cicero
artificio simulationis homo eruditissimus in maxima invidia Dola-
bellae, qui quanto in honore apud Caesarem esset, haud
ignoravit, omni modo blandiri studuit. Quare sibi ipse officeret
Cicero, si scriberet: » quantum profecto amas «, non quo tam arto
amicitiae vinculo cum eo coniunctus esset, ut » certe« dicere de-
beret, sed quod dolis et fallaciis circumvenire contendit odiosum
illum generum.

Non dissimilis est alterius loci ratio, qui epistularum libr.
XI in sexta decima invenitur data ad D. Brutum. Quo etsi Cicero
familiarissime utebatur, tamen eorum consuetudo non tam intima
atque familiaris erat, ut Cicero amicitiam in dubio ponere auderet,
id quod locutione »profecto facis « fieret.

