..26-

coloris itaque apodosis non omnium consensu aut certo iudicio
adiungatur, maxime est supervacaneum subiectivam particulam,
quae est profecta, addere. Eadem est ratio enuntiationum optati·
varum, quibus item conclusio per profecto particulam adicitur, ut
haec conclusio speciem probabilitatis prae se ferat, h. e. subiective
ex sensu illius, qui verba facit. Qua re non convenit »profecto <e
in veras optationes (excepto uno loco: Att. 14, 17, 2: »De
Buthrotio negotio utinam quidem Antonium conveniam! multum
profecto proficiam.«), sed, contra in eas irreale5‚ quae eodem mod0,
quo supra p. 17 de irrealibus condicionibus disputatum est, forma
potius, non sensu sunt optativae. Huc pertinentes locos, ut sunt
pauci, iam hic afferamus.

Br. 103: Utinam in Ti. Graccho Gaioque Carbone talis
mens ad rempublicam benc gerendam fuisset, quale ingenium
ad b ene dicendum fuit ε profecto nemo his viris gloria praestitisset.

ep. 10, 33, l: atque, utinam . . . me quoque iussissetis
venire! Profecto non accepisset respublica hoc vulnus

ep. 4, 1, l: utinam . . . colloqui potuissemus incter. nos!
profecto aliquid opis occidenti reipublicae tulissemus.

Att. 2, 22, 1: Quam vellem Romae mansisses! Pr0fect0‚
si haec fore putassemUS, (sc. mansisses).

Att. 4, 16, 9: Sed hoc mallem integra re tecum egisse:
profecto enim aliquid egissem..

a. condiciones reales.

RedeamuS, si placet, ad condicionales enuntiationes. Quod
ad reales attinet, eo munere fungitur »profecto«, ut conclusio non
tam in re atque natura posita esse significetur, quam in opinione
verba facIentiS. Unde efficitur, ut ita usurpatum »profecto ‹< idem
fere valeat, quod Graeci optativo modo cum ἄν particula coniuncto
solent exprimere. Itaque non immerito illam formam:

»pr-ot: si c. ind. apod.: profecto c. india«,
peculiarem condicionum casum interpreteris, qui mediam habet
sedem inter realem et potentialem condicionem. Simili modo
Graeci quoque mediam quandam locutionem adhibent, cum dicant:

prot. εἰ c. indic. apod. opt. c. ἄν. Velut Xen. Memorab.
2, 2, 3: οὐκοῦν, εἴ γε οὕτως ἔχει τοῦτο, εἰλικρινής τις ἂν εἴη ἀδικία
· ἡ ἀχαριστία. - ibid. 2, 5, 4: οὐκοῦν . . . εἴγε ταῦτα τοιαῦταί ἐστι,
καλῶς ἂν ἔχοι ἐξετάζων τινὰ ἑαυτόν.

Jam vero afferamus locos qui huc pertinent.

