Quamquam his ipsis temporibus grammaticae Latinae investi-
gatio incredibile quantum profecit neque desunt, qui summa
sagacitate atque praeclarissima doctrina praediti singulares huius
disciplinae partes perscrutati sint, tamen ex his tantis studiis per-
paucum commodi redundasse opinor in particularum sermonis
Latini rationem. Quae voculae quanti sint momenti ad cognoscen-
dum recteque perspiciendum uniuscuiusque linguae proprium
colorem habitumque, uberius copiosiusque 'hoc loco disserere
supervacaneum videtur, quoniam id iam inde ab antiquissimis
artis grammaticae temporibus satis superque est cognitum. De
Latinarum particularum usu antiquitus permulta sane a viris doctis
passim commode atque subtiliter disputata sunt, tamen accuratius
in hanc lubricam operosamque materiam inquirere, occupati in
aliis et gravissimis studiis et quae illis temporibus multo magis
erant accommodata, exceptis paucissimis omiserunt3 atque quotiens
in constituendo scriptorum textu hanc vel illam particulam
perstringere coacti erant, . eiusmodi quaestione quam paucissimis
absoluta satis plerumque habebant significationem aliquam, quem
quisque pertractavit, loco convenientem statuere. Quod cum
fecerunt, rem perniciosissimam in hanc doctrinam induxisse
videntur. Quidnam est perversius, quam iis ipsis voculis,
quae praecipue uniuscuiusque sermonis proprietatem prae se
ferunt et quae non nisi ex intima linguarum indole vel
natura intellegi possunt, certa quadam significatione per vim
imposita rem acu tetigisse arbitrari: quasi omnino cum ceteris
recentioribus linguis tum patrio sermone subtilia illa Graecae
Latinaeque orationis discrimina, quae sentias facilius quam explaneS, ,
prorsus pariter restricteque reddi aut explicari possint? An

orationis ingenium recte perspexisse videaris, cum, ut exemplum
1

