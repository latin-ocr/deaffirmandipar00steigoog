...42-

Qui locus nobis quartus occurrit, exhibet peculiarem struc-
turam, quae aliis locis non invenitur. Scriptum videmus

Att. 11, 8, 1: quantis curis conficiar, etsi profecto vides
tamen cognosces ex Lepta et rl'rebatio.

Quod miramur, non quo haec constructio particulae protecto
notione aliena sit, sed quod a communi usu abhorret3 postremis
demum temporibus transmutatio talis, qua in secundariam enun-
tiationem transmittitur »profecto«, in usu esse coepit; velut apud
Lactantium.

Nunc aggrediamur ad pertractandos eos locos, quibus, ut
supra commemoravi, primo aspectu in secundario enuntiato
usurpatum videtur »profecto«. Namque saepissime invenitur in
enuntiatis relativis, quae tamen forma potius quam sensu in
secundariis numeranda sunt, ad fulciendam hypothesim quandam
vel, ut recentiores dicunt, suppositionem, non nusquam eodem vel
simili verbo adhibito. Quem usum iam p. 16. attigimus, ubi
exposuimuS, cuius generis condiciones esse debeant, ut talis con-
firmatio adhiberi possit.

Exempla rem demonstrabunt:

Lael. 48: Quam ob rem, si cadit in sapientem animi dolor,
qui profecto cadit, . . . quae causa est, cur amicitiam . . . tollamus.

ep. 13, 64, 2: quare si te fautore usus erit, sicuti profecto
utetur et usus est, amplissimas clientelas . . . confirmare poterit.

d. d. nat. 2, 78: atqui necesse est, -cum sint dii, si modo
sunt, ut profecto sunt, animantis esse.

Non dissimiles affero hos locos:

Att. 10, 4, 1: at deplorandi quidem, quod cotidie facimus,
sit iam nobis aut finis omnint), si potest, aut moderatio quaedam
quod profecto potest.

d. f in. 4, 66: si nihil est, quod tam miseros faciat quam impietas
et sceluS‚ ut iam omnes insipientes sint, miseri, quod profecto
sunt, non est tamen aeque miser . . .

Quem usum iam pridem a viris doctis observatum illum
quidem, sed non recte perspectum esse ·non commemorare non·
possum3 vertebant enim illi »profecto« nostro »wirklich‹, velut
Amor: (1. c. p. 23) quem supra ex Laelio deprompsimus locum
»qui protecto cadit« vertit »und er findet wirklich Anwendung‹
His commodissime respondit O. F. W. Momm (Lael. p. 331)
hoc modo non profecto particulam verti, nam nostrum »wirklich‹
non tam ex illa affirmandi particula evadere, quam ex totius

 

