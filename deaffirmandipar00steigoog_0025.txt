...15-

pretationem non in omnes partes valere non ignoro, tamen in
universum haud scio an apta videatur.

At profecto particulae usum uno ,adspectu intuentibus facile
apparet eas affirmationis proprias condiciones prorsus deesse3
namque adeo non revocatur profecto ad res praeterito tempore
gestas, ut exceptis paucissimis locis praesenti et futuro coniungatur3
alteri potius tertiaeque personae, quam primae.

Ut hic simul aliam quoque proprietatem commemoremus,
profecto non nusquam cum in condicionalibus enuntiatis tum in
irrealibuS, quae dicuntur, reperitur. Qua ex causa nonne planissime
patet fieri non posse, ut profecto affirmativa notione adhibeatur?
An obtestari vel iure iurando sancire in animo habeas Gaium
quid facturum fuisse vel esse facturum? Nonne id solum fieri
potest, ut, quid tua opinione futurum fuerit vel futurum sit,
significes? Compluribus locis sane non ita ad vivum resecare de-
bemus vivum particulae usum et considerare orationem altius exsur-
gentem atque elatam disserendi subtilitate neglecta traJeotionem
quandam superlationemque sibi vindicare. At omnibus locis talem
orationis discrepantiam admittere insani est neque quidquam
aliud ac veram sinceramque huius particulae notionem consulto
cogitateque ignorare.

Posteaquam haec in universum disputata sunt, particulae

profecto usum Ciceronianum ad rationem quandam praeceptaque
redigere conabimur.

ξ 1.
De ‘temporum usu.

Ut iam supra significavimus, permultum ad recte perspicien-
dam profecto particulae naturam temporum valet usus3 qui ita est
comparatuS‚ ut hac ipsa re dubites, sitne profecto affirmantis vel
asseverantis, Remotis interim condicionalibus sententiis id summo
iurefcontendere ausim:

»Profecto« non nisi in primis sententiis (Hauptsatzen) usur-
patur,quarumverbumpraesens aut perfectum aut futurum est.

Haeo suprema lex paucissimis locis vacillat vel claudicat3
temporem autem usum hoc praecepto astrictum esse nunc paulo
fusius uberiusque demonstrabimus·

